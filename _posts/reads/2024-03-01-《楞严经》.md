---
layout:		post
category:	"reads"
title:		"《楞严经》"

tags:		[]
---
- Content
{:toc}


《楞严经》是佛教大乘经典之一，全称《大佛顶如来密因修证了义诸菩萨万行首楞严经》，对佛教徒的修行和理解佛法有着重要的影响。以下是一些《楞严经》中的经典名句：

1. 狂性顿歇，歇即菩提。
2. 淫心不除，尘不可出。
3. 使汝流转，心目为咎。
4. 未证言证，未得言得，是大妄语。
5. 见见之时，见非是见；见犹离见，见不能及。
6. 由心生故，种种法生；由法生故，种种心生。
7. 汝爱我心，我怜汝色，以是因缘，经百千劫，常在缠缚。
8. 虽有多闻，若不修行，与不闻等，如人说食，终不能饱。
9. 当知如是精觉妙明，非因非缘，亦非自然，非不自然，无非不非，无是非是，离一切相，即一切法。
10. 一切众生，从无始来，生死相续，皆由不知常住真心，性净明体，用诸妄想，此想不真，故有轮转。
11. 归元性无二，方便有多门。
12. 如人以手，指月示人。彼人因指，当应看月。若复观指以为月体，此人岂唯亡失月轮，亦亡其指。何以故。以所标指为明月故。岂唯亡指。亦复不识明之与暗。何以故。即以指体，为月明性。明暗二性，无所了故。
13. 若能转物，则同如来。身心明圆，不动道场。离一切相，即一切法。不知色身外洎山河虚空大地，咸是妙明真心中物。譬如澄清百千大海弃之。唯认一浮沤体。目为全潮。穷尽瀛渤。
14. 初于闻中，入流亡所。所入既寂，动静二相，了然不生。如是渐增，闻所闻尽。尽闻不住，觉所觉空。空觉报圆，空所空灭，生灭既寂，寂灭现前。
15. 汝面虽皱，而此见精，性未曾皱。皱者为变。不皱非变。变者受灭。彼不变者，元无生灭。
16. 汝身汝心，皆是妙明真精妙心中所现物。云何汝等，遗失本妙，圆妙明心，宝明妙性。认悟中迷。晦昧为空，空晦暗中，结暗为色。色杂妄想，想相为身。聚缘内摇，趣外奔逸。昏扰扰以为心性。
17. 纵灭一切见闻觉知，内守幽闲，犹为法尘分别影事。
18. 见明之时，见非是明。见暗之时，见非是暗。见空之时，见非是空。见塞之时，见非是塞。四义成就。汝复应知。见见之时，见非是见。见犹离见，见不能及。
19. 如劳目睛，则有狂华，于湛精明，无因乱起。一切世间山河大地，生死涅槃，皆即狂劳，颠倒华相。
20. 开眼见明，闭眼见暗，所见不同，见性不变。
21. 众生迷闷，背觉合尘，故发尘劳，有世间相。
22. 理即顿悟，乘悟并消；事非顿除，因次第尽。
23. 所谓摄心为戒，因戒生定，因定发慧，是则名为三无漏学。
24. 知见立知，即无名本。知见无见，斯即涅槃，无漏清净。
